PRAEFATIO. 165

mechanici facti sunt, tamen in ipsa experientia erraticam
quandam inquisitionem exercent, nec ei certa lege militant.
Quin et plerique pusilla quaedam pensa sibi proposuere, pro
magno ducentes si unum aliquod inventurn eruere possint3
instituto non minus tenui, quam imperito Nemo enim rei
alicujus naturam in ipsa re recte aut foeliciter perscrutatur;
verum post laboriosam experimentorum variationem non ac-
quiescit, sed invenit quod ulterius quaerat. Neque illud
imprimis omittendum est, quod omnis in experiendo industria
statim ab initio opera quaedam destinata praepropero et
intempestivo studio captavit3 fructifera (inquam) experimenta,
non lucifera, quaesivit3 nec ordinem divinum imitata est, qui
primo die lucem tantum creavit, eique unum diem integrum
attribuit ; neque illo die quicquam materiati operis produxit,
verum sequentibus diebus ad ea descendit. At qui summas
dialecticae partes tribuerunt, atque inde fidissima scientiis
praesidia comparari putarunt, verissime et optime viderunt
intellectum humanum sibi permissum merito suspectum esse
debere· Verum infirmior omnino est malo medicina3 nec
ipsa mali expers. Siquidem dialectica quae recepta est, licet
ad civilia et artes quae in sermone et opinione positae sunt
rectissime adhibeatur, naturae tamen subtilitatem longo in·
tervallo non attingit; et prensando quod non capit, ad errores
potius stabiliendos et quasi figendos quarn ad viam veritati
aperiendam valuit.

Quare, ut quae dictasunt complectamur, non videtur ho·
minibus aut aliena fides aut industria propria circa scientias
hactenus foeliciter illuxisse; praesertim quum et in demonstra-
tionibus et in experimentis adhuc cognitis parurn sit praesidii.
Aedificium autem hujus universi, structura sua, intellectui
humano contemplanti, instar labyrinthi est3 ubi tot ambigua
viarum, tam fallaces rerum et signorum similitudines, tam
obliquae et implexae naturarum spirae et nodi, undequaque se
ostendunt. Iter autem sub incerto sensus lumine, interdum
affulgente, interdum se condente, per experientiae et rerum
particularium sylvas perpetuo faciendum est. Quin etiam
duces itineris (ut dictum est) qui se offerunt, et ipsi implican-
tur, atque errorum et errantium numerum augent. In rebus
tarn duris, de judicio hominurn ex vi propria, autetiam de

 

