ΗΒ. I. 99-101. 305

naturalis (quae ejus basis est et fundamentum) melius instructa
fuerit; antea vero minime.

XCIX.

Atque rursus in ipsa experimentorum mechanicorum copia,
summa eorum, quae ad intellectus informationem maxime
faciunt et juvant, detegitur inopia. Mechanicus enim, de veri·
tatis inquisitione nullo modo sollicitus, non ad alia quam quae
operi suo subserviunt aut animum erigit aut manum porrigit.
Tum vero de scientiarum ulteriore progressu spes bene fun-
dabitur, quum in Historiam Naturalem recipientur et aggre-
gabuntur complura experimenta, quae in se nullius sunt usus,
sed ad inventionem causarum et axiomatum tantum iaciunt;
quae nos lucifera experimenta, ad differentiam fructiferarum,
appellare consuevimus ⁸³. Illa autem miram habent in se vir-
tutem et conditionem3 hanc videlicet, quod nunquam fallant
aut frustrentur. Cum enim ad hoc adhibeantur, non ut opus
aliquod efficiant sed ut causam naturalem in aliquo revelent,
quaquaversum cadunt, intentioni aeque satisfaciunt; cum
quaestionem terminent.

C.

At non solum copia major experimentorum quaerenda est
et procuranda, atque etiam alterius generis, quam adhuc fac·
tum est; sedetiam methodus ⁸⁴ plane alia et ordo et processus
continuandae et provehendae Experientiae introducenda.
Vaga enim Experientia et se tantum sequens (ut superius dic·
tum est ⁸⁶) mera palpatio est, et homines potius stupefacit quam
informat. At cnm Experientia lege certa procedet, seriatim
ct continenter, de scientiis aliquid melius sperari poterit.

CI.

Postquam vero copia et materies Historiae Naturalis et
Experientlae, talis qualis ad opus intellectus sive ad opus
philosophicum requiritur, praesto jam sit et parata: tamen

⁸³ See Aph. 70, with note 80.

⁸⁴ What follows is a mere repetition of what has already been said in
the preceding Aphorisms.

⁸⁶ Aph. 82.

X

 

