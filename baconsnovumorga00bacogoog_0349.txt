320 NOVUM ORGANUM.

coeli supponi possunt, quae cum phaenomenis sat bene con·
veniunt, inter se tamen dissentiunt.

At nos de hujusmodi rebus opinabilibus, et simul inutilibus,
non laboramus. At contra nobis constitutum est experiri, an
revera potentiae et amplitudinis humanae firmiora fundamenta
jacere ac fines in latius proferre possimus ³¹. Atque lIcet
sparsim, et in aliquibus subjectis specialibus, longe veriora
habeamus et certiora (ut arbitramur) atque etiam magis sruc-
tuosa quam quibus homines adhuc utuntur (quae in quintam ³2
Instaurationis nostrae partem congessimus), tamen theoriam
nullam universalem aut integram proponimus. Neque enim
huic rei tempus adhuc adesse videtur. Quin nec spem habe·
mus vitae producendae ad sextam ³³ Instaurationis partem
(quae philosophiae per legitimam Naturae Interpretationem
inventae destinata est) absolvendam sed satis habemus si
in mediis sobrie et utiliter nos geramus, atque interim semina
veritatis sincerioris in posteros spargamus, atque initiis rerum
magnarum non desimus.

CXVII.

Atque quemadmodum sectae conditores non sumus, ita nec
operum particularium largitores aut promissores. Attamen
possit aliquis hoc modo occurrere; quod nos, qui tam saepe
operum mentionem iaciamus et omnia eo trahamus, etiam ope·
rum aliquorum pignora exhibeamus. Verum via nostra et
ratio (ut saepe perspicue diximus et adhuc dicere juvat) ea
est; ut non opera ex operibus sive experimenta ex experi-
mentis (ut empirici), sed ex operibus et experimentis causas
et axiomata, atque ex causis et axiomatibus rursus nova
opera et experimenta (ut legitimi Naturae Interpretes), ex·
trahamus.

Atque licet in tabulis nostris inveniendi (exquibus quarta

³¹ Cp. the title of the Novum Organum, ‘Aphorismi de Interpretatione
Naturae et Regno Hominis!

⁸² This part was to be entitled ‘Prodromi sive Anticipationes Philo·
sophiae Secundae! The Prelace to it is published at the end ol Ellis and,
Spedding's second volume.

⁸³ This part was to be entitled ‘Philosophia Secunda, sive Scientia

Actipp! There is a fine description of it in the Distributio Operis. See
p.1 .

 

