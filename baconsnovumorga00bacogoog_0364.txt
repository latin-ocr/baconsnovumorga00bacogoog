ΜΒ. Ι. 128—129. 335

aliorum industria acuenda sit et animi excitandi atque ac·
tendendi, consentaneum est ut quaedam hominibus in mentem
redigamus.

Primo itaque, videtur inventorum nobilium introductio inter
actiones humanas longe primas partes tenere: id quod antiqua
saecula judicaverunt. Ea enim rerum inventoribus divinos
honores tribuerunt ⁶⁷3 iis autem qui in rebus civilibus mere·
bantur (quales erant urbium et imperiorum conditores, legis·
latores, patriarum a diuturnis malis liberatores, tyrannidum
debellatores, et his similes) heroum tanturn honores decre-
verunt. Atque certe si quis ea recte conferat, justum hoc
prisci saeculi judicium reperiet. Etenim inventorum beneficia
ad universum genus humanum pertinere possunt, civilia ad
certas tantummodo hominum sedes: haec etiam non ultra
paucas aetates durant, illa quasi perpetuis temporibus. Atque
status emendatio in civilibus non sine vi et 'perturbatione
plerumque procedit: at inventa beant, et beneficium deferunt
absque alicujus injuria aut tristitia.

Etiam inventa quasi novae creationes sunt, et divinorum
operum imitamenta3 ut bene cecinit ille:

‘Primum frugiferos foetus mortalibus aegris

Dididerant quondam praestanti nomine Athenae ;
Et RucRnnvERtJN‘r vitam, legesque rogarunt ⁸⁸!

⁸³ Cp. De Augmentis, lib. i, E. and S., vol. i. p. 470: ‘Quippe supra
humanos honores, heroici numerabantur et divini; in quomm distri-
butione hune ordinem tenuere veteres. Rerumpublicarum conditores,
legislatores, tyrannicidae, patres patriae, quique in rebus civilibus optime
meruerunt, insigniti sunt titulo Heroum tantum, aut Semideorum; quales
fuere Theseus, Minos, Romulus, ceterique. Ex altera parte inventores
et authores novarum artium, quique vitam humanam novis commodis et
accessionibus dotarunt, semper consecrati sunt inter Deos ipsos Majores;
quod Cereri, Baccho, Mercurio, Apollini, et aliis contigit. Quod certe
jure et sano curn judicio factumest Nam priorum benemerita intra
unius aetatis aut nationis limites fere coercentur3 nec absimilia sunt
imbribus tempestivis et benignis, qui quamvis frugiferi sint atque opta-
biles, tamen pro illa tempestate tantum qua decidunt, atque pro ampli-
tudine tractus terrae quam irrigant, utiles sunt3 posteriorum vero beneficia,
ut ipsius solis et coelestium munera, temporibus perpetua, locis infinita
sunt Illa rursus cum contentione et perturbatione ut plurimum con·
juncta sunt3* haec habent verum characterem Divinae Praesentiae,
veniuntque in arara leni, absque tumultu aut strepitu!

⁶⁸ Lucretius, vi. 1-3. bacon, in quoting these lines, probably from

 

