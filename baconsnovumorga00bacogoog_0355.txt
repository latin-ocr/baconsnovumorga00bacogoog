326 NOVUM ORGANUM.

tissimum est, imperium in naturam, si quis hujusmodi rebus
ut nimis exilibus et minutis vacare nolit, nec obtineri nec

geri posse.
CXXII.

Occurrit ⁴⁷ etiam et illud; mirabile quiddam esse et durum,
quod nos omnes scientias atque omnes authores simul ac veluti
uno ictu et impetu summoveamus: idque non assumpto aliquo
¹ ex antiquis in auxilium et praesidium nostrum, sed quasi viribus
propriis.

Nos autem scimus, si minus sincera lide agere voluissemus,
non difficile fuisse nobis, ista quae afferuntur vel ad antiqua
saecula ante Graecorum tempora (cum scientiae de natura magis
fortasse sed tamen majore cum silentio floruerint, neque in
Graecorum tubas et fistulas adhuc incidissent), vel etiam (per
partes certe) ad aliquos ex Graecis ipsis referre, atque astipula-
tionem et honorem inde petere: more novorum hominum, qui
nobilitatem sibi ex antiqua aliqua prosapia, per genealogiarum
favores, astruunt et affingunt. Nos vero rerum evidentia freti,
omnem commenti et imposturae conditionem rejicimus3 neque
ad id quod agitur plus interesse putamus, utrum quae jam in-
venientur antiquis olim cognita, et per rerum vicissitudines et
saecula occidentia et orientia sint, quam hominibus curae esse
debere, utrum Novus Orbis fuerit insula illa Atlantis ⁴⁸ et ve·
teri mundo cognita, an nunc primum reperta. Rerum enim
inventio a naturae luce petenda, non ab antiquitatis tenebris
repetenda est.

Quod vero ad universalem istam reprehensionem attinet,
certissimum est vere rem reputanti, eam et magis probabilem
esse et magis modestam, quam si lacta fuisset ex parte. Si
enim inprimis notionibus errores radicati non luissent, fieri
non potuisset quin nonnulla recte inventa alia perperam inventa
correxissent. Sed cum errores fundamentales fuerint, atque
ejusmodi, ut homines potius res neglexerint ac praeterierint

⁴⁷ Mr. Spedding suggests that ‘occurrit’ is a misprint lor ‘occurret’
Aphs.122-126 contain the answers to iour objections. Aph. 127 is the
answer to a doubt rather than to an objection.

⁴⁸ See Plato's Timaeus, 24 E-25 D.

 

