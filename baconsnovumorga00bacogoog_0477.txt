448 Novunonomvmr.

ticularis, tanquam magnalium et operum magistralium et
maxime perlectorum in unaquaque ipsarum, una cum modis
effectionis sive operationis.

Neque tamen astringimus diligentiam, quae adhibenda est
in hujusmodi collecta, ad ea quae censentur pro magisteriis
et arcanis alicujus artis tantum, atque movent admirationem.
Admiratio enim proles est raritatis: siquidem rara, licet in
genere sint ex vulgatis naturis, tamen admirationem pariunt

At contra, quae revera admirationi esse debent propter
discrepantiam quae inest illis in specie collatis ad alias spe·
cies, tamen si in usu familiari praesto sint leviter notantur.
Debent autem notari monadica artis, non minus quam mono-
dica naturae: de quibus antea diximus ²³. Atque quemad-
modum in morrodz'cis naturae posuimus solem, lunam, mag-
netem, et similia, quae re vulgatissima sunt sed natura tamen
sere singulari: idem et de :nonodzkis artis faciendum est.

Exempli gratia3 instantia monadica artis est papyrus; res
admodum vulgata. At si diligenter animum advertas, ma-
teriae artificiales aut plane textiles sunt per fila directa et
transversa3 qualia sunt pannus sericus, aut laneus, et linteus,
et hujusmodi: aut coagmentantur ex succis concretis3 qualia
sunt later, aut argilla figularis, aut vitrum, aut esmalta ²⁴, aut
porcellana, et similia; quaesi bene uniantur splendent, sin
minus, indurantur certe, sednon splendent. Attamen omnia
talia, quae fiunt ex succis concretis, sunt fragilia, nec ullo
modo haerentia et tenacia. At contra, papyrus est corpus
tenax, quod scindi et lacerari possit; ita ut imitetur et sere
aemuletur pellem sive membranam alicujus animalis, aut
solium alicujus vegetabilis, et hujusmodi opificia naturae.
Nam neque fragilis est, ut vitrum; neque textilis, ut pannus;
sed habet fibras certe, non fila distincta, omnino ad modurn
materiarum naturalium: ut inter artificiales materias vix in·

veniatur simile aliquod, sed sit plane monadicum ²⁵. Atque

²³ Aph. 28.

²⁴ ‘Italian “ smalto,'' “ismalto,'' enamcl. The word is connected with
the Anglo-Saxon “ Myltan,” to melt or smelt.’ Dr. Kitchin's note.

²⁶ Mr. Ellis says: ‘lt is curious that Bacon should not have remarked
that all the qualities here mentioned belong to lelt as well as to papen'

 

